type: ABOUT_IT
title: Süratli Kodçu Olmanın Püf Noktaları
slug: suratli-kodcu-olmanin-puf-noktalari
date: 2019-10-04T14:28:25.535Z
content: >-
  Yazının başlığını atarken, kodçu yerine yazılımcı ve programcı isimlerini
  kullanmayı düşündüm fakat bunlar daha genel ve benim bahsetmek istediğim
  konunun direk kod yazanları ilgilendirdiği için, kodçu demeye daha uygun
  gördüm.


  Bu yazıda daha hızlı terminal kullanımı ve daha hızlı kod yazmak hakkında
  özellikle çoğu kişinin öğrenme ihtiyacı duymadığı için farkında olmadığı
  bilgiler vermeyi düşünüyorum. Daha hızlı terminal nasıl kullanabiliriz, proje
  klasörlerine daha hızlı nasıl ulaşırız, kafamızı karıştıran projeleri nasıl
  kategorilendirebiliriz bunlardan da bahsedeceğim. Ayrıca burada bahsedeceğim,
  bazı tavsiyelere alışmanıza biraz zaman alabileceği gibi bazılarını da hemen
  uygulamaya başlayabilirsiniz.


  ## 10 Parmak Klavye Kullanmak.


  Eğer tuşlarken klavyeye bakıyorsanız, bu gerçek anlamda bir yavaşlıktır, 10
  parmak kullanarak tuşlamayı bilmeyen çoğu insan özellikle 5-6 parmağını
  kullanarak tuşlar bu da genelde dakika da 80 kelimenin altındadır. Sadece 10
  parmak tuşlamayı öğrenerek dakikada 80 kelimeden fazla yazabilirsiniz ben 10
  parmak kullanarak dakikada 95 kelime civarı tuşluyorum. 


  ## İngilizce Klavye Kullanmak


  İster F klavye olsun ister Q klavye olsun, Türkçe şablona göre ayarlanmış bir
  klavye kullanıyorsanız, kodlama da sıkça kullandığımız noktalama işaretleri
  genelde klavyenin üst kısmında shift kombinasyonuyla erişilen alanlardadır. 10
  Parmak bilenler için üst kısımları kullanmak biraz daha zordur, bilmeyenler
  için ise noktalama işareti olan tuşların yerini hatırlamak daha zordur.
  Sürekli klavyeye bakmanız gerekir. İngilizce özellikle Amerika Birleşik
  Devletler "US" şablonlu bir klavye tercih ederseniz `, < . > / ? \ | ' " ; : ]
  } [ {` işaretlerini direk elinizin altında bulabilirsiniz. Geriye kalan sadece
  normal parantezlerdir onlarda üst kısımda mevcuttur. Türkçe şablonlu klavyeye
  göre gerçekten daha pratiktir, sonuçta kullandığımız yazılım dillerini onlar
  geliştiriyor, dolayısıyla kullandıkları klavye şablonuna da daha uygun
  işaretler seçiyorlar.


  ## Terminal Kısayollarını Öğrenmek


  Terminal komutlarını çoğumuz biliriz, özellikle klasörler arasında gezmek ana
  dizine ve kullanıcı dizinine girmeyi biliyoruzdur, ancak bunların daha fazlası
  da var ve gerçekten çok pratik. 


  Bildiğimiz klasik komutlar şunlardır : 


  ```

  cd  : klasöre giriş

  /   : Kök dizini

  `   : Kullanıcı dizini

  pwd : Bulunduğunuz klasör yolu

  .   : Bulunduğunuz dizin

  ..  : Bulunduğunuz dizinin bir üst diziniclear : Terminaldeki çıktıları siler.

  ```


  Benim bildiklerim bunlardı ve bu komutları kullanarak hoyratça klasörler
  arasında dolaşıyordum, bir gün uzunca derin bir klasöre girdikten sonra tekrar
  eski bulunduğum klasöre dönmem gerekti, bunun sonucunda dedim ki


  > Ulan bu linux cular akıllı adamlar baksana ls komutu bile list anlamında,
  hiç bir şey boşa değil, bunlar kesin bununda kısa bir yolunu yapmıştır, şunu
  internette bir arayım.


  O günden sonra, gerçekten ne kadar doğru düşündüğümü farkettim ve bir önceki
  bulunduğum dizine dönmenin `-` bildiğimiz tire işaretiyle olduğunu fark
  ettim.  Bu da savımı kanıtlar nitelikteydi.


  Gel gelelim devamında terminalde uzunca bir kod yazdıktan sonra kodun başına
  dönmem gerekiyordu, bende tabi ki sol tuşa basılı tutarak sola doğru gidiyor
  düzeltiyor devam ediyordum.
